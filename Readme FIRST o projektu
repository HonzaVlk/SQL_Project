Před absolvováním kurzu Datové akademie jsem měl s SQL nulovou zkušenost. 
Ačkoliv v zaměstnání s daty pracuji denně, tak pracovním nástrojem je MS Excel, kde si vystačím se základními vzorečky, funkcemi, filtrováním, vyhledáváním dat 
a přenášením do vizualizací (grafy), včetně pivotek a průřezů. Chápu, že Excel má své omezení zjm. v počtu řádků a následné rychlosti zpracování a že v tomto má SQL navrch. 

Na SQL mi osobně přijde nejtěžší horší "vizualizace" podoby tabulky po jednotlivých krocích (v prostředí DBeaver jedno z (půl)polí okna na obrazovce). Něco, co na první 
pohled jasně vidím při aplikování filtrů a vzorečků v Excelu (funguje/nefunguje).  V Excelu se mi rychleji tvoří i vzorečky, spojují sloupce, nepotřebuji složitě napsané příkazy
v sql, ve kterých navíc mohu udělat syntaktickou či jinou chybu. 

Ačkoliv se jednotlivé skriptové příkazy dají srozumitelně číst jako anglické věty, tak po kurzu ještě nemám zažitou formální stránku příkazů a kódu, zjm. přesné uvádění pomocných 
znaků (čárky, závorky, mezery, úvozoky apod.). Proto jsem kvůli úspoře času používal na kontrolu svého skriptu AI nástroj, který mi často také pomohl s pochopením logiky kódu. 

Jelikož jsem v SQL začátečník, tak jsem se snažil psát příkazy polopaticky, od začátku každé otázky. Věřím, že efektivněji lze pracovat, když se využívají průběžné výsledky
z předchozích kroků. Bral jsem to jako opakování, včetně všech těch základních selectů. Také jsem si průběžně dělal views, abych nemusel kopírovat řádky kódu. Práci bych mohl 
urychlit i častějším používáním aliasů. 

Nedělal jsem průvodní listinu, ale svůj postup, kroky a úvahy jsem začlenil jako --poznamky--  přímo do skriptu, aby bylo hned vidět co, jak a proč jsem dělal. 
Přijde mi to efektivnější i pro čtenáře, který tak má vysvětlivky hned na očích spolu s kodem v SQL editoru. 

Požadovanou primární tabulku jsem si vytvořil až úplně nakonec. Práci bych si asi usnadnil, kdybych ji vytvořil hned na začátku, ale chtěl jsem postupně pracovat s co nejomezenějšími
selecty a doručit zákazníkovi co nejsrozumitelnější a nejstručnější podklad bez sloupců  zbytečných informací. 

Po zpracování všech úkolů mi přijde, že jsem si vystačil se zlomkem příkazů z celé škály sql. V podstatě jsem jen opakovaně vybíral, slučoval, řadil, počítal rozdíly a vytvářel si
průběžné views. V denní praxi SQL tohle určitě nebude stačit, ale jsem pořád začátečník a tento kurz beru jako základ.
